\section{Peržiūros roboto apžvalga}

Šiame skyriuje analizuojama teorinė saityno peržiūros roboto sistemų medžiaga, esminės funkcinės charakteristikos, nagrinėjamos skirtingos tokių sistemų kategorijos. Skyriaus siekis -- sudaryti skaitytojui aiškesnį probleminės srities kontekstą.

\subsection{Keliavimas žiniatinklio nuorodomis}

Saitynas ir jį sudarantys puslapių ryšiai dažnai apibūdinami pasitelkiant grafų teorijos terminologiją. Galima teigti, jog kiekvienas puslapis yra viršūnė, o nuorodos -- briaunos, kurioms priskiriama kryptis, todėl galima teigti, kad keliavimas žiniatinkliu pasitelkiant žvalgymo robotą yra keliavimas orientuotu grafu \cite{CategoriesOfWebCrawlersAndOverview}. Nuorodos yra paprasčiausi HTML žymėjimo kalbos saitai (angl. \textit{hyperlinks}). Keliavimo strategija tokiose sistemose yra didelė problema, analizuojama ne viename moksliniame straipsnyje. Kaip pastebima iš \ref{fig:graph_structure} paveikslėlio, nuorodos gali būti tiek išorinės (vedančios į kitas svetaines, prisklausančias kitiems saityno serveriams), tiek vidinės, sudarančios svetainės hierarchinę struktūrą.

\input{chapters/figures/graph_structure}

\subsection{Bazinis veikimo algoritmas}

Saityno peržiūros robotų sistemų funkcinis algoritmas nėra sudėtingas -- esminė tokių sistemų užduotis yra turint pradinį URL adresų sąrašą parsiųsti šių puslapių turinį naudojantis HTTP protokolu, iš parsiųstų HTML dokumentų išgauti hipernuorodas ir jas suabsoliutinus (nustačius ir resurso serverio vardą) pridėti į lankytinų nuorodų sąrašą tolesiam žvalgymui \cite{StanfWebCrawl}. Parsiųsti dokumentai saugomi didelėse talpyklose -- tinkle išskirstytose failinėse sistemose ar duomenų bazėse ir gali būti naudojami tolesniam papildomui apdorojimui (pvz.: svetainės indeksavimui ir semantiniam temos nustatymui, didžiųjų duomenų gavybai ir jų struktūrizavimui ar kt.)

Supaprastinta abstrakti tokių sistemų veikimo schema pateikiama \ref{fig:high_level_architecture} paveikslėlyje. Schemoje pastebimas ciklinis veikimo principas -- nuorodos analizuojamos nuolat iki kol ištuštėja lankytinų puslapių sąrašas arba inicijuojamas sistemos darbo nutraukimas iš vartotojo pusės. Tokios sistemos privalo pasižymėti aukštu lygiagretaus agentų veikimo lygiu ir efektyviai išnaudoti sistemos tinklo, procesoriaus ir operatyviosios atminties resursus. Taip pat aktualus ir didelio kiekio duomenų talpinimo klausimas -- saugomi šimtai milijonų dokumentų ir nuorodų, o tai reikalauja didelių talpinimo resursų ir optimalios prieigos prie jų.

\input{chapters/figures/web_crawler_high_level_architecture}


\subsection{Palyginimas su saityno duomenų rinkimo sistemomis}
Terminai \textbf{saityno žvalgymas} (angl. \textit{Web Crawling}) ir \textbf{saityno duomenų rinkimas} (angl. \textit{Web Scraping}) dažnai vartojami kaip sinonimai, nors jų reikšmės skiriasi. Siekiant įvesti aiškią skirtį ir apibrėžti darbe nagrinėjamo tipo sistemų funkcionalumo ribas, šiame skyriuje atliekamas terminų palyginimas. 

\subsubsection{Skirtumai}

Duomenų žvalgymas dažniausiai apima dideles saityno erdves -- vyksta tęstinis procesas, kurio metu siekiama identifikuoti puslapyje pasiekiamas hipernuorodas ir atlikti tų nuorodų tolimesnį žvalgymą. Tuo metu duomenų surinkimo sistema dažniausiai turi aiškų objektą ir jo struktūrą -- konkrečią svetainę ar duomenų bazę ir siekia išgauti tam tikrus dominančius duomenis. Galima teigti, jog saityno žvalgymo sistemos labiausiai suinteresuotos ryšių tarp puslapių nustatymui tam, kad būtų galima keliauti žiniatinkliu, o žiniatinklio duomenų surinkimo sistemų epicentre -- informacijos gavyba \cite{OxylabsScrapingVsCrawling}. \ref{tab:crawling_vs_scraping} lentelėje pateikta keletas esminių lyginamųjų charakteristikų tarp šių vartojamų terminų.

Nagrinėjami terminai skiriasi, tačiau yra itin susiję, nes saityno žvalgymas yra dažniausiai pirmasis informacijos gavybos etapas -- reikalingo turinio surinkimas. Žinoma, duomenų surinkimą galima atlikti be žvalgymo sistemų pagalbos, tačiau žvalgymo sistemos visada kartu naudoja duomenų surinkimo sistemas tam, kad atskirtų vertingą turinį nuo prastos reputacijos svetainės. \cite{OxylabsScrapingVsCrawling}

\input{chapters/tables/crawling_vs_scraping}

Šiame rašto darbe nagrinėjamos duomenų peržiūros robotų, dar vadinamų vorais (angl. \textit{Web Spider Bot}), sistemos, kurios keliauja saitynu naudojantis išgaunamomis HTML nuorodomis (angl. -- \textit{anchor tags}). Rašto darbe nėra aptariamas svetainės turinio duomenų apdorojimas, struktūrizuotos informacijos gavyba, nes tai nėra tokių sistemų atsakomybės sritys.

\input{chapters/policies}

\subsection{Peržiūros robotų kategorijos}

Saityno peržiūros robotų sistemos skirstomas į skirtingas kategorijas pagal taikomas žvalgymo strategijas. Jos bendrai apžvelgiamos šiame poskyryje.

\subsubsection{Teminiai žvalgymo robotai}

Šio tipo (angl. -- \textit{Focused Web Crawlers}) saityno žvalgymo sistemos parsiunčia tik puslapius, atitinkačius specifinę semantinę temą \cite{CategoriesOfWebCrawlersAndOverview}. Puslapiai būna glaudžiai semantiškai susiję vienas su kitu. Tokios sistemos turi sugebėti įvertinti svetainės atitikimą apibrėžtai žvalgymo temai ir nuspręsti, kokiu būdu judėti nuorodų grafu pirmyn. Viena iš pasiūlytų idėjų kaip atpažinti resurso aitikimo žvalgymo roboto temai laipsnį -- HTML žymių (angl. -- \textit{anchor tag}) elemento tekso indeksas ir jo semantinė analizė \cite{AnchorTagsSemanticAnalysis}. Strategijos silpnybė -- svetainių administratoriai lengvai gali manipuliuoti tekstu į resursus, kurie neatitinka žvalgymo robot tematikos.


\subsubsection{Inkrementiniai žvalgymo robotai}

Tradicinės literatūroje aprašytos saityno žvalgymo sistemos periodiškai atnaujina savo turimą žiniatinklio dokumentų indeksą pakeisdamos senus dokumentus naujai parsiųstais \cite{CategoriesOfWebCrawlersAndOverview}. Inkrementiniai robotai savo turimą indeksą keičia analizuodami kiekvieno resurso pokyčio laipsnį (įvairūs semantiniai algorimtai, NPL\footnote{NLP - Natural Language Processing} algoritmai). Tokie robotai taip pat pakeičia mažiau svarbius puslapius į labiau svarbesnius, todėl išsprendžiama indeksuotų resursų naujumo ir aktualumo problema, taip pat taupoma žvalgymo roboto sistemos disko vieta, interneto srautas.

\subsubsection{Išskirstyti žvalgymo robotai}

Ši kategorija labiau apibrėžia žvalgymo roboto sistemos topologinę struktūrą -- sistema susideda iš centrinio serverio, kuris valdo daug išskirstytų agentų: jiems priskiria URL adresus ir liepia atlikti HTTP žvalgybą \cite{CategoriesOfWebCrawlersAndOverview}. Tokios kategorijos sistemos skirtos išgauti plačiam žiniatinklio resursų padengiamumui, šiomis dienomis efektyviam žvalgymui tokia struktūrizacija yra tiesiog privaloma. Taip pat tokios struktūros sistemos yra atsparios tinklo ar serverių darbo nesklandumams, nes pavieniams agentams nutraukus darbą, gali būti priskiriami kiti, nauji lygiagretūs procesai \cite{CategoriesOfWebCrawlersAndOverview}.

\subsubsection{Lygiagretūs žvalgymo robotai}

Kategorija apibrėžia sistemos loginę struktūrą -- agentai gali veikti kaip lygiagrečios gijos, atliekančios HTTP užklausas vienu metu. Ši strategija yra būtina efektyviam puslapių parsiuntimo greičiui per laiko vienetą pasiekti \cite{CategoriesOfWebCrawlersAndOverview}.